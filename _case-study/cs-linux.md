## Η περίπτωση του Linux

Το Linux είναι ένα ελεύθερο τύπου-Unix λειτουργικό σύστημα που αρχικά δημιουργήθηκε από τον Linus Torvalds και στη συνέχεια αναπτύχθηκε με τη βοήθεια προγραμματιστών από όλον τον κόσμο. To Linux είναι μιά ανεξάρτητη POSIX υλοποίηση και στα χαρακτηριστικά του συμπεριλαμβάνει πραγματικό multitasking, πραγματικό πολυχρηστικό περιβάλλον, virtual memory, shared libraries, demand loading, TCP/IP networking και πολλά άλλα χαρακτηριστικά που δικαιολογούν τον τίτλο "τύπου-Unix". Η μασκότ του Linux είναι ένας συμπαθέστατος χαμογελαστός πινγκουίνος, ο οποίος επιλέχτηκε από τον ίδιον τον δημιουργό του.
Ο Linus, ως φοιτητής στο Πανεπιστήμιο του Ελσίνκι στη Φιλανδία, αρχικά δημιούργησε το Linux ως χόμπι. Είχε επικεντρωμένο το ενδιαφέρον του στο Minix, ένα μικρό UNIX σύστημα, και έτσι αποφάσισε να δημιουργήσει ένα σύστημα που θα είχε περισσότερες δυνατότητες από το Minix. Ξεκίνησε τη δημιουργία του Linux το 1991, ανακοινώνοντας την έκδοση 0.02 και δουλεύοντας σταθερά έφτασε το 1994 στην έκδοση 1.0 του Linux Kernel. Το Linux μπορεί να χρησιμοποιηθεί για πολλούς σκοπούς, όπως το networking, η ανάπτυξη προγραμμάτων, ακόμα και για πλατφόρμα για απλούς χρήστες. Λόγω της φύσης και της ευελιξίας του, το Linux έχει γίνει πολύ διάσημο παγκοσμίως και ένας μεγάλος αριθμός προγραμματιστών έχει επικεντρώσει το ενδιαφέρον του πάνω σε αυτό. 
Χρησιμοποιείται στο 65% των Server του διαδικτύου, σε υπερυπολογιστές, στο διάστημα, σε κινητά τηλέφωνα και πολλές άλλες συσκευές, χωρίς βέβαια να το έχουμε αντιληφθεί...
Τα μεγαλύτερα πλεονεκτήματά του είναι η ταχύτητα ασφάλεια και η σταθερότητα του. Έχει απεριόριστες δυνατότητες, απίστευτη ευελιξία και μεγάλη ποικιλία λογισμικού. Επίσης πρέπει να αναφερθεί ότι λόγω της οικογένειας Unix στην οποία ανήκει, σχεδιάστηκε εξαρχής με γνώμονα την ασφάλεια και την υποστήριξη multiuser/multitasking.
Ο νεόφερτος χρήστης συχνά έχει την ψευδαίσθηση ότι το Linux είναι μια εναλλακτική υλοποίηση του Windows...
Προσοχή λοιπόν το Linux δεν είναι Windows...!
Όσο και αν μοιάζουν στο γραφικό περιβάλλον η αρχιτεκτονική τους εσωτερικά διαφέρουν πάρα πολύ!
Πλέον το Linux έχει μπει για τα καλά σε Desktop/Laptop και αποτελεί τον ισχυρότερο αντίπαλο των Windows.
Διαθέτει το πιο εξελιγμένο γραφικό περιβάλλον με 3D γραφικά desktop, πανέμορφα παράθυρα και εικονίδια.
Αυτό όμως που κάνει το Linux διαφορετικό από τα περισσότερα άλλα λειτουργικά συστήματα δεν είναι τόσο η τεχνολογία που κρύβει πίσω του, ούτε η αποδοχή που βρήκε στην αγορά.
Η σημαντικότερη διαφορά του είναι ότι ανέδειξε το κίνημα του Ελεύθερου Λογισμικού/Λογισμικού ανοιχτού κώδικα. Όλη η ιδέα συνοψίζεται στη φράση :

If you have an apple and I have an apple and we exchange apples then you and I will still each have one apple.
But if you have an idea and I have an idea and we exchange these ideas, then each of us will have two ideas.
George Bernard Shaw

Η λογική αυτή, αυτή τη στιγμή κινεί την τεχνολογία της εποχής μας.
Όλο και περισσότερες εταιρείες έχουν αντιληφθεί τα πλεονεκτήματα του Ελεύθερου Λογισμικού και Λογισμικού Ανοικτού Κώδικα και το έχουν υιοθετήσει στην παραγωγική διαδικασία των προϊόντων τους.
Ακόμα και πολλές κυβερνήσεις έχουν μεταφέρει τον δημόσιο τομέα τους στο ΕΛΛΑΚ, εξοικονομώντας τεράστια ποσά δημόσιου χρήματος...
Η άδεια ΕΛ/ΛΑΚ (GNU), και η Γενική Άδεια Κοινού (GPL) κάτω από την οποία διανέμεται το Linux το εντάσσει στο ανοιχτό λογισμικό. Το ανοικτό λογισμικό ακολουθεί την παρακάτω φιλοσοφία:
1. Η ελευθερία να τρέχεις το πρόγραμμα για κάθε σκοπό.
2. Η ελευθερία να μελετήσεις το λογισμικό, να το αλλάξεις, να δεις πως λειτουργεί και να το προσαρμόσεις στα μέτρα σου.
3. Η ελευθερία να διανέμεις αντίγραφα έτσι ώστε να βοηθάς τους συνανθρώπους σου.
4. Η ελευθερία να διανέμεις παραλλαγμένες από εσένα κόπιες σε άλλους.
Τα παραπάνω είναι κρίσιμα για την κατανόηση του πως λειτουργεί η κοινότητα που δημιούργησε την πλατφόρμα Linux. Είναι ένα λειτουργικό σύστημα από τον κόσμο, για τον κόσμο. Αυτό είναι ένας λόγος που μεγάλο ποσοστό ανθρώπων χρησιμοποιούν Linux. Είναι μια ελευθερία, και ελευθερία στις επιλογές.
Όλες οι αλλαγές και βελτιώσεις του Linux δεν έγιναν από μία εταιρεία, αλλά από χομπίστες χρήστες και εταιρίες που είδαν το λογισμικό με άλλο μάτι δηλαδή όπως ήταν την δεκαετία του ΄70 ανοιχτό και προσβάσιμο από όλους.
Εκείνη τη εποχή όταν έγραφε κάποιος ένα πρόγραμμα δεν είχε τόσο σημασία τι έκανε το πρόγραμμα αλλά όλοι ενδιαφερόντουσαν να μάθουν πώς το έκανε αυτό.... ζητούσαν να δουν τον κώδικα... και βέβαια ο προγραμματιστής αποκτούσε κύρος από την συγγραφική του ικανότητα(κώδικας) και όχι τόσο από το προϊόν (πρόγραμμα).
Ένα από τα καλύτερα πράγματα που μπορεί να πει κάποιος για το Linux είναι το γεγονός ότι έχει την αίσθηση πως ανήκει κάπου - όντας μέλος της κοινότητας. Είναι μια πλατφόρμα όπου μπορεί κανείς να μοιραστεί τα πάντα με τους υπόλοιπους χρήστες· γνωστοί και άγνωστοι (μεταξύ τους) γίνονται ένα, μία ομάδα που όλα τα μέλη της είναι εκεί ο ένας για τον άλλον.
Μπορεί κάποιος να μάθει πολλά, και να ανακαλύψει άλλα τόσα μέσα από τα FAQs (frequently asked questions, τις συνήθεις απορίες δηλαδή).
Η κοινότητα του Linux είναι τόσο μεγάλη που οποιαδήποτε απορία και αν τεθεί, θα λυθεί αλλά και για οιανδήποτε ερώτηση γίνει, θα βρεθεί κάποιος να δώσει μια απάντηση.







